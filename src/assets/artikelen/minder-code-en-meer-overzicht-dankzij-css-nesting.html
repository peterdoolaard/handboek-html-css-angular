<article class="article">
  <header>
    <p><time datetime="2023-12-14">14 december 2023</time></p>
    <h2>Minder code en meer overzicht dankzij CSS Nesting</h2>
  </header>
  <p>
    <strong>In de loop van 2023 werd het mogelijk om CSS-regels te nesten. Hoe werkt het nesten van CSS en wat hebt u eraan?</strong>
  </p>
  <p>Het is u misschien opgevallen dat bij verschillende voorbeelden de CSS-code op deze site er iets anders uitziet dan in het boek. U ziet bijvoorbeeld niet dit:</p>
  <pre><code class="language-css">
  <!--    @formatter:off-->
p {
  color: blue;
}

p strong {
  color: red;
}
<!--    @formatter:on-->
  </code></pre>
  <p>Maar u ziet dit. Dit is CSS-nesting:</p>
  <pre><code class="language-css">
  <!--    @formatter:off-->
p {
  color: blue;

  strong {
    color: red;
  }
}
  <!--    @formatter:on-->
  </code></pre>
  <h3>CSS Nesting</h3>
  <p>
    <a class="link-text" href="https://drafts.csswg.org/css-nesting/">CSS Nesting</a> maakt het mogelijk om opmaakregels
    in te sluiten, oftewel te nesten. Het voordeel daarvan is dat u veel minder vaak dezelfde selectors hoeft te
    schrijven. De CSS bevat daardoor minder herhalingen. Bovendien lijkt de structuur van de CSS meer op de
    HTML-boomstructuur. Dat maakt de CSS beter leesbaar. Tenminste, als u het nesten niet te ver doorvoert. In het
      algemeen houdt u het bij twee tot hooguit drie niveaus.</p>
  <h3>Nesting selector: &amp;</h3>
  <p>Voor het nesten is een extra selector aan CSS toegevoegd: de <i>nesting selector</i> <code>&amp;</code>. Deze
    selector representeert de parent van de geneste selector. Dankzij deze <code>&amp;</code> kunt u bijvoorbeeld
    een keten van selectors gebruiken.</p>
    <p>Knoppen worden nogal eens soms opgebouwd door verschillende klassen te gebruiken. Dan hebt u bijvoorbeeld dit:
      <code class="language-html">&lt;button class="btn warn text"></code>. Met geneste CSS geeft u dit zo
      aan:</p>
    <pre><code class="language-css">
  <!--    @formatter:off-->
button {
  &.btn {
    ...
  }

  &.warn {
    ...
  }

  &.text {
    ...
  }
}
  <!--    @formatter:on-->
  </code></pre>
  <p>In de DevTools kunt u zien dat er drie declaraties voor de button worden gemaakt:</p>
<pre><code class="language-css">
  <!--    @formatter:off-->
button.btn {...}
button.warn {...}
button.text {...}
  </code></pre>
  <!--    @formatter:on-->
  <p>Let op. Zonder <code>&amp;</code> of zodra er een spatie tussen de <code>&amp;</code> en de klasse staat, wordt
    het een afstammingsselector. Dan betekent het niet dit: <code class="language-html">&lt;button class="btn
    warn text"></code>, maar iets als:</p>
<pre><code class="language-html">
  <!--    @formatter:off-->
  &lt;button>
    &lt;span class="btn"> &lt;/span>
    &lt;span class="warn"> &lt;/span>
    &lt;span class="text">&lt;/span>
  &lt;/button>
  <!--    @formatter:on-->
</code></pre>

  <h3>Combinatieselectors: child, descendent, sibling</h3>
  <p>Bij geneste CSS-regels gelden dezelfde regels voor combinators als wanneer de regels niet zijn genest. Dus als
    het een child moet zijn, doet u dat zo:</p>
  <pre><code class="language-css">
  <!--    @formatter:off-->
p {
  color: blue;

  > strong {
    color: red;
  }
}
  <!--    @formatter:on-->
  </code></pre>
  <p>Algemene afstamming krijgt u vanzelf door niet de <code>&amp;</code> te gebruiken of door een spatie tussen de
    <code>&amp;</code> en de selector te typen.
  <pre><code class="language-css">
  <!--    @formatter:off-->
p {
  color: blue;

  strong { /* of &amp; strong */
    color: red;
  }

  .letop {
    color: white;
    background-color: red;
  }
}
  <!--    @formatter:on-->
  </code></pre>
  <p>Bij een sibling werkt het net zo:</p>
  <pre><code class="language-css">
  <!--    @formatter:off-->
label {
  font-weight: 500;

  + input:invalid {
    color: red;
  }
}
  <!--    @formatter:on-->
  </code></pre>
<h3>De nesting selector combineren</h3>
  <p>De betekenis van <code>&amp;</code> verandert op elk parentniveau. Op het eerste niveau is het <code>ul</code>. Op het tweede niveau is het <code>ul li</code>. De geneste lijst wordt dus rood.</p>
  <pre><code class="language-css">
  <!--    @formatter:off-->
ul {
  & li { /* betekent ul li */
    color: green;

    & li {  /* betekent ul li li */
      color: red;
    }
  }
}
  <!--    @formatter:on-->
  </code></pre>
  <p>De <code>&amp;</code> kan er ook achter staan. Het volgende voorbeeld geeft hetzelfde resultaat.</p>
    <pre><code class="language-css">
  <!--    @formatter:off-->
ul {
  li &{ /* betekent ul li ul */
    color: green;

    & li {  /* betekent ul li ul li */
      color: red;
    }
  }
}
  <!--    @formatter:on-->
  </code></pre>
  <h3>Wel pseudoklassen, geen pseudo-elementen</h3>
  <p>De nesting selector kan wel pseudoklassen representeren, maar geen pseudo-elementen. In de volgende code krijgt
    u de content van <code>::before</code> en <code>::after</code> nooit te zien, terwijl de <code>.header</code> wel roze wordt bij <code>:hover</code>.</p>
  <pre><code class="language-css">
  <!--    @formatter:off-->
.header, .header::before, .header::after {

  &:hover {
    background-color: deeppink;
    content: 'YO!'
  }
}
  <!--    @formatter:on-->
  </code></pre>
  <p>In het volgende voorbeeld wordt het label van een ingeschakeld selectievakje wel roze bij aanwijzen. <code>:has
  </code> en <code>:checked</code> zijn pseudoklassen.</p>
  <pre><code class="language-css">
  <!--    @formatter:off-->
label:has(input:checked) {
  color: blueviolet;

  &:hover {
    color: deeppink;
  }
}
  <!--@formatter:on-->
  </code></pre>
  <h3>Klassenamen uitbreiden kan niet</h3>
  <p>CSS biedt bijna dezelfde mogelijkheden voor nesten als een CSS-preprocessor zoals <a
    class="link-text" href="https://sass-lang.com/">
    Sass</a> en dat is echt fantastisch. De enige optie die ontbreekt is het uitbreiden van klassenamen, zoals in de
    volgende HTML.</p>
  <pre><code class="language-html">
  <!--    @formatter:off-->
&lt;article class="article">
  &lt;h2 class="article-heading">
    &lt;span class="article-heading--sub">&lt;/span>
  &lt;/h2>
&lt;/article>
  <!--    @formatter:on-->
  </code></pre>
  <p>Met Sass kunt u schrijven:</p>
  <pre><code class="language-css">
  <!--    @formatter:off-->
.article {
...

  &-heading {  /* wordt .article-heading */
  ...

    &--sub {  /* wordt .article-heading--sub */
    ...
    }
  }
}
  <!--    @formatter:on-->
  </code></pre>
  <p>In CSS is dit (tot nog toe) niet mogelijk. De specificatie is werk in uitvoering, dus wie weet verandert
    dit nog.</p>
  <h3>Media queries nesten</h3>
  <p>Tot slot: ook media queries kunnen worden genest, net als andere @-regels zoals <code>@container</code>,
    <code>@layer</code> of <code>@supports</code>. Dat maakt de CSS echt overzichtelijker, al is dat een persoonlijke
    mening. De query met de bijbehorende aangepaste CSS komt onder de gewenste parentselector te staan, zodat direct is te
    zien welke eigenschappen onder welke omstandigheden worden aangepast.</p>
  <pre><code class="language-css">
  <!--    @formatter:off-->
.articles {
  display: grid;
  grid-template-columns: 1fr;
  column-gap: 1rem;

  @media (min-width: 768px) {
    grid-template-columns: repeat(12, 1fr);
  }
}
  <!--    @formatter:on-->
  </code></pre>
  <h3>De volgorde van de declaraties</h3>
  <p>Wanneer u binnen een selector gewone declaraties en geneste regels gebruikt, geldt niet automatisch de door u
    geschreven volgorde. Bij het verwerken van de CSS plaatst de browser geneste regels onder gewone declaraties. Bij
   gelijke specificiteit geldt dan de volgorderegel In het volgende voorbeeld wordt de tekst blauw.</p>
  <pre><code class="language-css">
  <!--    @formatter:off-->
article {
  color: green;
  & { color: blue; } /* &amp; betekent 'article' */
  color: red;
}

/* want de browser ziet dit als  */
article {
  color: green;
  color: red;
  & { color: blue; }
}
  <!--    @formatter:on-->
  </code></pre>
  <p>Hierbij gelden ook de regels voor specificiteit. In het volgende voorbeeld wordt de tekst rood, want de
    specificiteit van <code>:where</code> is 0.</p>
  <pre><code class="language-css">
  <!--    @formatter:off-->
article {
  color: green;
  color: red;
  :where(&) { color: blue; }
}
  </code></pre>
  <!--    @formatter:on-->
  <h3>Specificiteit</h3>
  <p>Bij het verwerken van geneste CSS wordt de specificiteit net zo berekend als bij <code>:is()</code>. De
    uiteindelijke specificiteit wordt dus bepaald door de selector met de hoogste specificiteit. Het doet er
  niet toe of die specifieke selector ook echt wordt gebruikt. Hij telt altijd mee.</p>
  <p>In het volgende voorbeeld zal de tekst altijd rood zijn, ook als de <code>id="404"</code> niet in de HTML staat.</p>
  <pre><code class="language-css">
  <!--    @formatter:off-->
.error, #404 {
  p { color: red; } /* :is(.error, #404) p = 111 */
}

.error {
  p { color: orange; } /* :is(.error) p = 011 */
}
  <!--    @formatter:on-->
  </code></pre>
  <h3>Kan ik het gebruiken?</h3>
  <p>CSS Nesting is in de loop van 2023 geland in alle grote browsers. Eind 2023 wordt het ondersteund door de
    nieuwste versies en dat is te weinig voor toepassing op algemene websites. Voor veilige, algemene toepassing moet de
    ondersteuning eigenlijk <a href="https://caniuse.com/?search=nesting">minstens twee browserversies</a> teruggaan.
    CSS Nesting is geen <i>progressive enhancement</i>. Als de browser het niet kent, valt een groot deel van de opmaak weg.</p>
  <p>Op een site zoals deze, waar het publiek hoogstwaarschijnlijk de laatste browserverie of zelfs een
  previewversie gebruikt, is meer mogelijk. Ik maak dan ook volop gebruik van CSS Nesting
    ðŸ˜€</p>
</article>
